====== 17. ** พันธสัญญาของพระเจ้าที่มีกับดาวิด**  ======

{{https://api.unfoldingword.org/obs/jpg/1/en/360px/obs-en-17-01.jpg?direct&}}

ซาอูลได้กลายมาเป็นกษัตริย์องค์แรกของอิสราเอลเพราะเขามีรูปร่างสูงใหญ่และสวยงามตามอย่างที่คนอิสราเอลต้องการ ในช่วงสองสามปีแรกในการปกครองของเขา ซาอูลเป็นคนที่มีมาก ต่อมากษัตริย์ซาอูลได้กลายมาเป็นคนชั่วร้ายและไม่เชื่อฟังพระเจ้า ดังนั้นพระเจ้าได้กำหนดให้มีกษัตริย์องค์ใหม่แทนพระองค์ที่แตกต่างจากซาอูล

{{https://api.unfoldingword.org/obs/jpg/1/en/360px/obs-en-17-02.jpg?direct&}}

พระเจ้าได้เลือกดาวิดเด็กหนุ่มชาวอิสราเอลให้เป็นกษัตริย์ต่อจากซาอูล ดาวิดได้อาศัยอยู่ในเมืองเบทเลเฮมและได้ดูแลฝูงแกะของบิดาของเขา เขาฆ่าได้ทั้งสิงโตและหมีที่เข้ามาทำร้ายฝูงแกะนั้น ดาวิดเป็นคนถ่อมใจและชอบธรรมในสายพระเนตรของพระเจ้า และเขายังได้วางใจและเชื่อฟังพระเจ้าอีกด้วย

{{https://api.unfoldingword.org/obs/jpg/1/en/360px/obs-en-17-03.jpg?direct&}}

ต่อมาดาวิดได้เข้ารับใช้ในราชการทหารและเขาได้เป็นทหารระดับผู้นำที่มีฝีมือเก่งกาจนัก ในขณะที่เขายังหนุ่มอยู่นั้น เขาได้สู้รบกับโกไลอัททหารร่างยักษ์ที่ได้รับการฝึกทางทหารมาเป็นอย่างดีและสูงใหญ่กว่าดาวิดเป็นสามเท่า แต่พระเจ้าได้ประทานความช่วยเหลือกับดาวิดและได้ช่วยทหารอิสราเอลให้รอดพ้นจากการโจมตีของศัตรู หลังจากที่ดาวิดได้คว่ำศัตรูของพวกเขาแล้วทุกคนต่างสรรเสริญดาวิดและรักดาวิดอย่างมากมายเพราะดาวิดได้รบชนะเหนือศัตรูของอิสราเอลหลายครา

{{https://api.unfoldingword.org/obs/jpg/1/en/360px/obs-en-17-04.jpg?direct&}}

เมื่อซาอูลได้ยินคำสรรเสริญเหล่านั้นเขาได้เกิดใจริษยาในตัวดาวิดและพยายามหาทางที่จะฆ่าเขาเสียหลายครา เมื่อดาวิดได้ยินดังนั้นเขาจึงหลบหนีจากการตามฆ่าของกษัตริย์ มีครั้งหนึ่งที่ซาอูลกำลังตามฆ่าดาวิดนั้น ซาอูลได้เข้าไปยังในสถานที่ๆเดียวกับที่ดาวิดซ่อนอยู่ซึ่งเป็นถ้ำแห่งหนึ่งแต่ซาอูลกลับไม่เห็นเขา ดาวิดได้เข้าประชิดถึงตัวของซาอูลและมีโอกาสที่จะฆ่าพระองค์หลายครั้ง แต่ดาวิดไม่ทำเพราะซาอูลเป็นคนที่พระเจ้าเลือกสรรไว้แล้ว เขาเพียงแต่ตัดปลายฉลองพระองค์เท่านั้นเพี่อที่จะเป็นหลักฐานว่าดาวิดจะไม่ฆ่าพระองค์

{{https://api.unfoldingword.org/obs/jpg/1/en/360px/obs-en-17-05.jpg?direct&}}

แน่ทีเดียวที่ซาอูลได้เสียชีวิตในสงคราม และดาวิดได้ขึ้นเป็นกษัตริย์องค์ไปของอิสราเอลประชาชนคนอิสราเอลต่างก็ชอบใจในตัวของดาวิดมากเพราะเขาเป็นกษัตริย์ที่ดี ไม่ว่าดาวิดจะออกไปรบที่แห่งหนตำบลใดพระเจ้าได้ทรงสถิตอยู่กับเขาและประทานชัยชนะให้กับดาวิดทุกคราไป ในรัชสมัยของกษัตริย์ดาวิด อิสราเอลเป็นชนชาติที่มั่งคั่งและรุ่งเรือง ดาวิดได้ตั้งเมืองเยรูซาเล็มให้เป็นเมืองหลวงของอิสราเอลอีกด้วย

{{https://api.unfoldingword.org/obs/jpg/1/en/360px/obs-en-17-06.jpg?direct&}}

ดาวิดปรารถนาที่จะสร้างพระวิหารเพื่อที่ประชากรอิสราเอลทุกคนได้นมัสการพระเจ้าและถวายสัตวบูชาที่นั้น นับเป็นเวลา400ปีมาแล้วที่ชนชาติอิสราเอลได้นมัสการพระเจ้าและถวายเครื่องบูชาที่พลับพลานัดพบที่ถูกสร้างในสมัยของโมเสส

{{https://api.unfoldingword.org/obs/jpg/1/en/360px/obs-en-17-07.jpg?direct&}}

แต่พระเจ้าได้ส่งถ้อยคำของพระองค์ผ่านผู้เผยพระวจนะ นาธาน ตรัสดังนี้ “ เจ้าสร้างวิหารแห่งนี้ไม่ได้ เนื่องจากมือของเจ้าเต็มไปด้วยเลือดจากสงคราม แต่เราจะให้ลูกชายของเจ้าสร้างพระวิหารให้กับเรา เราจะอวยพรเจ้าอย่างมากมาย จะมีชายคนหนึ่งที่มาจากเชื้อสายของเจ้า เขาจะปกครองประชากรของเราอย่างกษัตริย์ชั่วนิรันดร์” ชายคนนั้นคือพระเมสสิยาห์ พระเจ้าได้เลือกเขาช่วยคนทั้งปวงให้รอดจากบาปทั้งปวง”

{{https://api.unfoldingword.org/obs/jpg/1/en/360px/obs-en-17-08.jpg?direct&}}

เมื่อกษัตริย์ดาวิดได้ยินถ้อยความเหล่านี้ พระองค์จึงขอบพระคุณและสรรเสริญพระเจ้าทันทีเพราะพระเจ้าได้ให้เกียรติอันยิ่งใหญ่และพระพรมากมายแก่ดาวิดผ่านทางพระสัญญาของพระองค์ ถึงอย่างไรดาวิดก็ไม่ทราบถึงในสิ่งที่พระเจ้าจะทรงกระทำ แต่ชนชาติอิสราเอลต้องรอถึง 1000 ปีจนกว่าพระเมสสิยาห์ได้มา

{{https://api.unfoldingword.org/obs/jpg/1/en/360px/obs-en-17-09.jpg?direct&}}

ดาวิดได้ปกครองชนชาติอิสราเอลด้วยความยุติธรรมและความสัตย์ซื่อเป็นเวลานานหลายปีและพระเจ้าได้อวยพรเขาเช่นกัน อย่างไรก็ตามในปั้นปลายชีวิตของดาวิดเองเขาก็ยังทำบาปอย่างใหญ่หลวง

{{https://api.unfoldingword.org/obs/jpg/1/en/360px/obs-en-17-10.jpg?direct&}}

ในคราหนึ่งได้มีสงคราม ทหารกล้าทั้งหมดได้ไปสู้รบในสงคราม ดาวิดเองได้มองออกไปนอกหน้าต่างของพระราชวังและได้เห็นสาวงามที่มีชื่อว่า บัทเชบา กำลังอาบน้ำอยู่

{{https://api.unfoldingword.org/obs/jpg/1/en/360px/obs-en-17-11.jpg?direct&}}

แทนที่พระองค์จะหันไปทางอื่นเสีย พระองค์กลับให้คนของพระองค์พานางมาหาพระองค์ในพระราชวัง และร่วมหลับนอนกับนางหลังจากนั้นได้ให้นางกลับสู่บ้านของนาง ในเวลาไม่นานนัก บัทเชบาได้ส่งข้อความถึงดาวิดถึงการตั้งครรภ์ของนาง

{{https://api.unfoldingword.org/obs/jpg/1/en/360px/obs-en-17-12.jpg?direct&}}

ในช่วงพักรบศึกสงครามอุรียาห์สามีของบัทเชบาเป็นทหารที่เก่งกาจที่สุดของกษัตริย์ดาวิดได้กลับมาจากการทำสงคราม ดาวิดมีรับสั่งให้อุรียาห์กลับไปบ้านเพื่อไปอยู่กับนางบัทเชบาแต่เขาได้ปฏิเสธที่จะไป ดังนั้นดาวิดจึงมีรับสั่งให้อุรียาห์กลับไปทำสงครามและรับสั่งให้แม่ทัพจัดวางอุรียาห์อยู่ในแนวรบที่มีการต่อสู้ที่ดุเดือดที่สุดเพื่อที่เขาจะถูกฆ่าตายเสียที่นั่น

{{https://api.unfoldingword.org/obs/jpg/1/en/360px/obs-en-17-13.jpg?direct&}}

หลังจากที่อุรียาห์ตายในการสงครามนั้น ดาวิดจึงแต่งงานกับบัทเชบาและนางได้ให้กำเนิดบุตรชายหนึ่งคน แต่พระเจ้าโกรธดาวิดเป็นอย่างมากในสิ่งที่พระองค์ได้ทรงทำลงไป พระเจ้าได้ตรัสผ่านผู้เผยพระวจนะนาธานว่าเด็กคนนั้นจะต้องตาย เพราะบาปอันชั่วร้ายของดาวิด ดาวิดจึงสารภาพบาปและกลับใจเสียจากบาปของเขาและพระเจ้าได้อภัยให้กับดาวิด ดาวิดได้ติดตามและเชื่อฟังพระเจ้าตลอดชีวิตของเขาถึงแม้ในวันที่ยากลำบากก็ตาม

{{https://api.unfoldingword.org/obs/jpg/1/en/360px/obs-en-17-14.jpg?direct&}}

ถึงอย่างไรก็ตามเด็กชายที่เกิดมานั้นก็ได้ตายเพราะบาปของดาวิด ในขณะที่ดาวิดยังมีชีวิตอยู่นั้น ได้มีการต่อสู้กันระหว่างญาติพี่น้องในตระกูลของดาวิดอีกด้วยสืบเนื่องมาจากความไม่สัตย์ชื่อของพระองค์นั้นเอง อำนาจของดาวิดก็ได้เสื่อมถอยเป็นอันมากในเวลาต่อมา แต่พระเจ้ายังทำตามพระสัญญาของพระองค์อย่างสัตย์สื่อที่พระองค์ทรงมีให้กับดาวิด นั่นคือนางบัทเชบาได้ให้กำเนิดบุตรชายแก่ดาวิดและเขามีชื่อว่า ซาโลมอน

//เรื่องราวในพระคัมภีร์จากพระธรรม 1 ซามูเอล 10; 15-19; 24; 31; 2 ซามูเอล 5; 7; 11-12//
